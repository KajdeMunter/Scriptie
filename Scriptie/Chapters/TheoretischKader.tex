\chapter{Theoretisch Kader}
\label{Chapter2}

In dit hoofdstuk worden vier belangrijke begrippen uit de onderzoeksvraag behandeld. Er wordt een literatuuronderzoek gedaan naar de bestaande definities van schaalbaarheid, onderhoudbaarheid en architectuur met betrekking tot software. Hierna wordt het begrip afgebakend tot een concrete definitie waar het onderzoek op terug kan vallen. Ook wordt onderzocht hoe de \enquote{12-factor app methodologie} van pas kan komen in het onderzoek.

\section{Schaalbaarheid}

M. D. Hill heeft in 1990 onderzoek gedaan naar een concrete definitie naar schaalbaarheid \parencite{WhatIsScalability}. In zijn onderzoek concludeert hij het volgende:
\begin{quote}
	\textit{
		I examined aspects of scalability, but did not find a useful, rigorous definition of it. Without such a definition, I assert that calling a system ‘scalable’ is about as useful as calling it ‘modern’. I encourage the technical community to either rigorously define scalability or stop using it to describe systems.
	}
\end{quote}
Ondertussen zijn er meerdere pogingen gedaan om schaalbaarheid te definiëren. zo zijn L. Duboc, D. S. Rosenblum en T. Wicks op deze conclusie ingegaan en hebben een poging gedaan om een framework te creëren voor karakterisering en analyse van software schaalbaarheid \parencite{ScalabilityFramework}. Dit framework is te complex voor de scope van dit onderzoek, maar zij definiëren schaalbaarheid als: \enquote{quality of software systems characterized by the causal impact that scaling aspects of the system environment and design have on certain measured system qualities as these aspects are varied over expected operational ranges}.

In een onderzoek over de kenmerken van schaalbaarheid en de impact op prestatie heeft A. B. Bondy \parencite{ScalabilityCharacteristics} schaalbaarheid verdeeld in een aantal verschillende aspecten, waaronder:
\begin{itemize}
	\item \textbf{Structural scalability} (het vermogen van een systeem om uit te breiden in een gekozen dimensie zonder ingrijpende wijzigingen in de architectuur)
	\item \textbf{Load scalability} (het vermogen van een systeem om elegant te presteren naarmate het aangeboden verkeer toeneemt)
	\item \textbf{Space scalability} (het geheugenvereiste groeit niet naar \enquote{ondraaglijke niveaus} naarmate het aantal items toeneemt)
	\item \textbf{Space-time scalability} (het systeem blijft naar verwachtingen functioneren naarmate het aantal items dat het omvat toeneemt)
\end{itemize}
Bondy definieert schaalbaarheid als het vermogen van een systeem om een toenemend aantal elementen, objecten en werk gracieus te verwerken en / of vatbaar te zijn voor uitbreiding.

H. El-Rewini en M. Abd-El-Barr noemen in het boek Advanced computer architecture and parallel processing \parencite{AdvancedArchitecture} ook een aantal \enquote{onconventionele} definities:
\begin{itemize}
	\item \textbf{Size scalability} (Meet de maximale hoeveelheid processors dat een systeem kan accommoderen)
	\item \textbf{Application scalability} (de mogelijkheid om applicatiesoftware te draaien met verbeterde prestaties op een opgeschaalde versie van het systeem)
	\item \textbf{Generation scalability} (de mogelijkheid om op te schalen door het gebruik van de volgende generatie (snellere) componenten)
	\item \textbf{Heterogeneous scalability} (het vermogen van een systeem om op te schalen met behulp van hardware- en softwarecomponenten die door verschillende leveranciers zijn gemaakt)
\end{itemize}

C. B. Weinstock en J. B. Goodenough hebben een algemeen onderzoek uitgevoerd naar schaalbaarheid \parencite{OnSystemScalability}. Zij noemen in hun conclusie dat er voornamelijk twee betekenissen van het woord schaalbaarheid zijn:
\begin{enumerate}
	\item De mogelijkheid om met verhoogde werkdruk om te gaan (zonder extra resources aan een systeem toe te voegen).
	\item De mogelijkheid om met verhoogde werkdruk om te gaan door herhaaldelijk een kosteneffectieve strategie toe te passen om de mogelijkheden van een systeem uit te breiden.
\end{enumerate}
Het valt op dat een concrete definitie van schaalbaarheid alleen duidelijk te definiëren is wanneer het in meerdere verschillende soorten is opgesplitst. Daarom zal in dit onderzoek vanaf dit punt altijd worden gespecificeerd welke soort schaalbaarheid het betreft. In dit onderzoek wordt vooral de focus gelegd op de \textbf{structural scalability} en \textbf{load scalability} uit \parencite{ScalabilityCharacteristics} omdat deze het meest relevant zijn met betrekking tot de probleemstelling. Wel is er wat overlapping tussen deze twee definities, zodra een systeem aan structural scalability voldoet, is een deel van load scalability ook voldaan, aangezien het schalen in een dimensie er voor zorgt dat een systeem een grotere hoeveelheid verkeer aan kan. Het deel dat dan nog mist is de functionele schaalbaarheid uit paragraaf \ref{FunctioneleSchaalbaarheid}. Application scalability uit \parencite{AdvancedArchitecture} heeft veel ook overlapping met load scalability. Omdat load scalability iets generieker is en de twee definities van Weinstock en Goodenough \parencite{OnSystemScalability} omvat wordt deze geprefereerd boven application scalability. De overgebleven definities zijn minder relevant voor dit onderzoek aangezien ze te maken hebben met hardware, of niet volledig toepasselijk zijn op de architectuur.

Schalen kan op twee verschillende manieren, namelijk horizontaal en verticaal. Horizontaal wilt zeggen dat er geschaald wordt door meerdere machines toe te voegen, terwijl verticaal schalen betekent dat er  meer rekenkracht (als bijvoorbeeld een betere CPU of meer RAM) wordt toegevoegd aan een machine. Het gemak waarmee een horizontaal of verticaal kan schalen is \textbf{structural scalability}. Ook is bij het schaalbaar maken van systemen van belang dat het zo min mogelijk ten koste gaat van prestaties en niet meer kost dan nodig is.

\subsection{(Niet-)functionele schaalbaarheid} \label{FunctioneleSchaalbaarheid}
Functionele schaalbaarheid is een term die in meerdere informele bronnen wordt gebruikt, maar nog nooit concreet gedefinieerd is in de literatuur. De informele bronnen gebruiken vaak een definitie in de richting van \enquote{De mogelijkheid om een systeem te verbeteren door nieuwe functionaliteit toe te voegen zonder bestaande activiteiten te verstoren}. Het is echter niet duidelijk waar deze definitie vandaan komt, en is gelijkwaardig aan de definitie van \textbf{extensibility} \parencite{Extensibility, DesigningExtensibility}. In dit onderzoek wordt een unieke definitie van functionele schaalbaarheid gedefinieerd: \textit{In welke mate bestaande componenten moeten worden aangepast zodra een nieuwe functionele requirement wordt toegevoegd aan het systeem, en in hoeverre deze goed blijft functioneren naarmate de hoeveelheid gebruik van het systeem toeneemt.} 

Omdat functionele schaalbaarheid concreet definieert over wat er precies 'extensible' moet zijn, en in zijn definitie de hoeveelheid gebruik meeneemt is dit een meeromvattende term dan extensibility. Functionele schaalbaarheid is een \textit{onderdeel} van onderhoudbaarheid (Wijzigbaarheid) en load scalability. Daarnaast past het de definitie van extensibility toe in de context van functionele requirements. Het onderscheid zich door de complexiteitsgraad van algoritmes en hard-coded limieten mee te nemen in zijn definitie. Meer over de definitie van onderhoudbaarheid is te vinden in paragraaf \ref{onderhoudbaarheid}.

Ook is het mogelijk om een definitie te creeëren voor \textbf{Niet-functionele schaalbaarheid}. Deze definitie is buiten de scope van het onderzoek maar luidt als volgt:
\textit{In hoeverre een niet-functionele requirement kan worden verbeterd zonder bestaande componenten te belemmeren, en in welke mate de kwaliteit van die requirement acceptabel blijft naarmate het gebruik van het systeem toeneemt.} Om feedback te ontvangen van de gemaakte definities is een blog geschreven. Hier is ook meer informatie te vinden over niet-functionele schaalbaarheid en hoe deze twee definities tot stand zijn gekomen.\footnote{De blog is op de website van Developers.nl geplaatst: https://developers.nl/blog/69/Defining-software-scalability-using-requirements}

\section{Onderhoudbaarheid} \label{onderhoudbaarheid}
P. Grubb en A. A. Takang definiëren in hun boek \enquote{Software Maintenance: Concepts And Practice} onderhoudbaarheid als \enquote{The discipline concerned with changes related to a software system after delivery} \parencite{MaintenanceConcepts}. In 1993 heeft IEEE een \enquote{Standard Glossary of Software Engineering Terminology} opgesteld. Deze begrippenlijst definieert onderhoudbaarheid als \enquote{the ease with which a software system or component can be modified to correct faults, improve performance or other attributes, or adapt to a changed environment} \parencite{SENTerminology}. Deze twee definities komen uiteindelijk op hetzelfde neer. Grubb en Takang noemen het in de context van een discipline, terwijl IEEE het als een kwaliteitseigenschap definieert. Ook specificeren Grubb en Takang het feit dat het alleen ná het opleveren gebeurt.

Grubb en Takang noemen ook een aantal redenen waarom software moet worden onderhouden:
\begin{itemize}
	\item Ondersteuning van verplichte upgrades
	\item Ondersteuning van verzoeken van gebruikers om verbeteringen toe te voegen
	\item Om toekomstige onderhoudswerkzaamheden te vergemakkelijken
\end{itemize}

K.K. Aggarwal et al. noemen in hun onderzoek een aantal factoren die van invloed zijn op onderhoudbaarheid van software \parencite{MaintainabilityMeasure}:
\begin{itemize}
	\item Leesbaarheid van de broncode
	\item Kwaliteit van de documentatie
	\item Begrijpelijkheid van software
\end{itemize}

ISO 25010 \parencite{ISO25010} definieert onderhoudbaarheid als \enquote{The degree of effectiveness and efficiency with which a product or system can be modified to improve it, correct it or adapt it to changes in environment, and in requirements} en verdeeld het in een vijftal kwaliteitseigenschappen.
\begin{itemize}
	\item Modulariteit
	\item Herbruikbaarheid
	\item Analyseerbaarheid
	\item Wijzigbaarheid
	\item Testbaarheid
\end{itemize}

Een bekende manier om onderhoudbaarheid te meten is de zogenaamde Maintainability Index (MI). Hier is echter veel kritiek op \parencite{MaintainabilityLiteratureReview, WhyNoMI, WhyNoMI2, MeasuringMaintainability}. Enerzijds is het een duidelijk nummer om een indicatie te geven van de onderhoudbaarheid. Anderzijds is het uiteindelijk niet duidelijk welke aspecten precies voor het eindresultaat hebben gezorgd of welke acties er genomen moeten worden om de indicatie te verbeteren. Een andere methode om onderhoudbaarheid te meten is het model van I. Heitlager, T. Kuipers en J. Visser \parencite{MeasuringMaintainability}. Dit model gebruikt echter een verouderd ISO standaard, namelijk ISO 9126 -- de voorganger van ISO 25010 -- en is dus niet relevant meer. Omdat ISO 25010 \parencite{ISO25010} de meest recente definitie heeft en over het algemeen wordt beschouwd als een effectief framework om software-kwaliteit te waarborgen, word in dit onderzoek deze definitie gebruikt als uitgangspunt.

\section{Architectuur}
P. Kruchten noemt dat software-architectuur zich bezig houdt met het ontwerp en de implementatie van de structuur op hoog niveau \parencite{4plus1}. Dit is echter een vrij vage definitie, het is niet duidelijk wat \enquote{hoog niveau} precies inhoudt.

S. T. Albin definieert software-architectuur als \enquote{De waarneembare eigenschappen van een softwaresysteem} \parencite{ArtOfArchitecture}. Ook dit is een onduidelijke definitie, het is namelijk te algemeen.

L. Bass en P. Clements, definiëren de architectuur van software als het volgende \parencite{ArchitectureInPractice}: \enquote{The architecture of a software-intensive system is the structure or structures of the system, which comprise software elements, the externally visible properties of those elements, and the relationships among them}. Gerespecteerde boeken als \parencite{ArchitectureStakeholders, DesigningArchitectures} nemen deze definitie als uitgangspunt. Ook noemen Bass en Clements vier verschillende aspecten die behoren bij software-architectuur:
\begin{itemize}
	\item \textbf{Statische structuur} (interne design-time elementen zoals modules, classes, packages, services, of andere zelfstandige code-eenheden en hun opstelling.)
	\item \textbf{Dynamische structuur} (de runtime-elementen zoals informatie-flows, parallelle of opeenvolgende uitvoering van interne taken, of de invloed die ze hebben op data en hun interacties.)
	\item \textbf{Extern zichtbaar gedrag} (de functionele interacties tussen het systeem en zijn omgeving. Denk aan Informatie-flows in en uit het systeem, of API's.)
	\item \textbf{Kwaliteitseigenschappen} (externe zichtbare, niet-functionele eigenschappen van een systeem zoals prestaties, beveiliging of schaalbaarheid.)
\end{itemize}

ISO/IEC/IEEE 42010:2011 definieert software-architectuur als \enquote{Fundamental concepts or properties of a system in its environment embodied in its elements, relationships, and in the principles of its design and evolution} \parencite{IEEEArchitecture}. The Open Group Architecture Framework (TOGAF) voegt nog een tweede definitie toe aan deze context \parencite{ArchitectureTOGAF}: \enquote{The structure of components, their inter-relationships, and the principles and guidelines governing their design and evolution over time}. TOGAF is gebaseerd op een viertal architectuur-domeinen: business, data, applicatie en technische / infrastructuur architectuur. In dit onderzoek wordt alleen de technische / infrastructuur architectuur gebruikt. Dit domein omvat de IT infrastructuur, middleware, netwerken, communicaties en standaarden. Onder deze definitie passen ook de vier aspecten uit \parencite{ArchitectureInPractice}.
